# -*- mode: mandoku-view; -*-
#+TITLE: 玉照定真經
#+DATE: 2015-08-24 23:12:44.673677
#+PROPERTY: ID KR3g0034
#+PROPERTY: BASEEDITION WYG    
#+PROPERTY: JUAN 提要
<pb:KR3g0034_WYG_000-1a>¶
欽定四庫全書　　　　　子部七¶
　提要¶
　　玉照定真經一卷　　　術數類五(命書相書之/屬)¶
　　　　(臣/)等謹案玉照定真經一卷舊本題晉郭璞¶
　　　　撰張顒註考晉書璞傳不言璞有此書隋志¶
　　　　唐志宋志以及諸家書目皆不著録惟葉盛¶
　　　　菉竹堂書目載有此書一冊亦不著撰人盖¶
　　　　晚出依託之本張顒亦不知何許人勘驗書¶
<pb:KR3g0034_WYG_000-1b>¶
　　　　中多涉江南方言疑書與注文均出自張顒¶
　　　　一人之手而假名於璞以行術家影附往往¶
　　　　如此不足辨也其書世罕傳本僅元明人星¶
　　　　命書偶一引之今檢永樂大典所載首尾備¶
　　　　具猶為完帙雖文句不甚雅馴而大㫖頗簡¶
　　　　潔明晰猶有珞琭子及李虚中命書遺意所¶
　　　　言吉凶應驗切近中理亦多有可採如論年¶
　　　　儀月儀六害三竒三交四象之類尤多所闡¶
<pb:KR3g0034_WYG_000-2a>¶
　　　　發惟推及外親女婿以曲説穿鑿不免牽强¶
　　　　附㑹耳盖舊本相𫝊要有所受究非後來杜¶
　　　　撰者所能及故録而存之備星命家之一種¶
　　　　焉乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
